# project
### Ακολουθεί η παρουσίαση των αποτελεσμάτων της εργασίας του μαθήματος "Τηλεπισκόπηση & Ανάλυση Εικόνω".

Όσον αφορά το 1ο ερώτημα, φτιάξαμε ένα διάγραμμα με τους δείκτες NDVI και NDWI. Ο δείκτης NDVI μας δείχνει της παραλλακτικότητα που υπάρχει στη καλλιέργεια όσον αφορά τη βλάστηση και παίρνει τιμές από -1 έως 1. Τιμές μικρότερες του 0.1 χαρακτηρίζουν το γυμνό έδαφος, τιμές από 0.2 έως 0.5 υποδεικνύουν την ύπαρξη βλάστησης ενώ πάνω από 0.6, έχουμε πυκνή βλάστηση. Αντίστοιχα, ο δείκτης NDWI, μας επιτρέπει να εντοπίζουμε περιοχές ή σημεία στα οποία υπάρχει νερό. Οι τιμές που λαμβάνει είναι από -1 έως 1. Από -1 έως – 0.3, έχουμε ξηρές επιφάνειες, δίχως ύπαρξη νερού, από -0.3 έως 0, λιγότερο ξηρές επιφάνειες, πάλι χωρίς την ύπαρξη νερού, από 0 έως 0.2 υφίσταται μια μικρή ποσότητα νερού ενώ πάνω από 0.2 έχουμε επιφάνειες με νερό.

![ClimateEngine](https://github.com/ioannachar/project/assets/138920145/fe8e904b-0540-4652-a05f-f384fb2b6613)


Σύμφωνα με το διάγραμμα και το δείκτη NDVI, στο αγροτεμάχιο μας, κατά το καλλιεργητικό έτος 2021, υπήρχε η καλλιέργεια του βαμβακιού. Αυτό το καταλαβαίνουμε απο την εποχή που αρχίζει να αυξάνει ο δείκτης αλλα κυρίως απο την περίοδο στην οποία μειώνεται, που είναι χαρακτηριστική αυτής της καλλιέργειας. Επίσης, τη περίδο μετά τη συγκομιδή, παρατηρούμε ότι ο δείκτης δε πέφτει απότομα, κάτι που θα συνέβαινε σε άλλες καλλιέργειες, αλλά μειώνεται σταθερά υποδεικνύοντας την ύπαρξη του στελέχους του βαμβακιού που παραμένει στο αγροτεμάχιο. Και κατά πάσα πιθανότητα, ο παραγωγός δεν επέλεξε να οργώσει το χωράφι, καθώς ο δείκτης δε πέφτει κάτω απο 0.2, αλλά έκανε απλά καλλιεργητή, αφήνοντας τα στελέχη της καλλιέργειας και ακολούθως έσπειρε κάποιο σιτηρό για το καλλιεργητικό έτος 2022 (και για το 2023). Για το έτος 2022, αυτό το σιτηρό δείχνει να έχει αρδευτεί αλλά και να έχει δεχτεί περισσότερες βροχοπτώσεις απ' ότι το 2023, λόγω του πικ που παρατηρούμε τέλος Μαρτίου αλλά και τη οψίμισης της καλλιέργειας κατά την Άνοιξη. Όμως, το 2023, οι βροχές που ακολούθησαν στο τέλος την Άνοιξης, καθυστέρησαν επίσης τη καλλιέργεια και γι΄ αυτό παρατηρούμε εν τέλη να έχουν συγκομιστεί και τις 2 χρονιές περίπου την ίδια περίοδο. 

#

Για το 2ο ερώτημα της εργασίας, φτιάξαμε έναν ιστότοπο https://ioannachar.github.io/project/#18/39.74778/22.33300 όπου παρουσιάζεται η παραλλακτικότητα του αγροτεμαχίου με βάση τους δείκτες GBNDVI, GRNDVI, RBNDVI και WDRVI. Ο χάρτης αυτός δημιουργήθηκε με το πρόγραμμα ArcMap, ενώ μέσω του QGiS έγινε η δημουργία ενός καταλόγου αρχείων ώστε να είναι δυνατή η κατασκευή της ιστοσελίδας. Ύστερα, μέσω του ArcMap και του εργαλείου Statistics (Attribute Table), πήραμε τα περιγραφικά δεδομένα του κάθε δείκτη.

![gbndvi_graph](https://github.com/ioannachar/project/assets/138920145/5abac218-fcf4-4f3e-98b7-82966cfbf721)

Οι δείκτες GBNDVI, GRNDVI και RBNDVI σύμφωνα με τη βιβλιογραφία παρουσιάζουν μεγαλύτερη συσχέτιση όσον αφορά τον δείκτη LAI (δείκτης μέτρησης χλωροφύλλης). Και αυτό διότι κυρίως οι μπάντες GREEN και BLUE δείχνουν να αποτυπώνουν με μεγαλύτερη ακρίβεια την ανακλαστικότητα της βλάστησης σε σχέση με τη RED μπάντα. Εάν το σκεφτούμε πιο διεξοδικά, σε ένα υγιές φύλλο, η RED μπάντα απορροφάται περισσότερο απ’ όλες τις άλλες. Ενώ τη μεγαλύτερη ανακλαστικότητα έχει η NIR και η GREEN. Στο δικό μας αγροτεμάχιο, οι δείκτες GBNDVI και GRNDVI είναι σχεδόν πανομοιότυποι. Αυτό σημαίνει ότι η BLUE και RED μπάντα έχουν πανομοιότυπα ποσοστά ανακλαστικότητας. Όμως, ο δείκτης RBNDVI, μεσοσταθμικά είναι λίγο μεγαλύτερος από τους άλλους 2. Αυτό συνεπάγεται ότι οι μπάντες RED και BLUE έχουν μικρότερα ποσοστά ανακλαστικότητας απ’ ότι η GREEN.

![grndvi_graph](https://github.com/ioannachar/project/assets/138920145/e7980769-cbb2-46ef-93ac-9cfe81b4986a)

Ο δείκτης WDRVI, χρησιμοποιείται για να εξαλείψει το πρόβλημα του saturation που δημιουργείται με το δείκτη NDVI. Πρόκειται στην ουσία για το στάδιο εκείνο της καλλιέργειας όπου οι χρωστικές των φύλλων της καλλιέργειας φτάνουν σε ένα κρίσιμο επίπεδο όπου η ανακλαστικότητα της NIR μπάντας αυξάνεται ενώ η RED μπάντα παραμένει στα ίδια ποσοστά ανακλαστικότητας καθώς ακόμη απορροφάται από τα φυτά. Έτσι ο NDVI δεν είναι τόσο ακριβής σε εκείνα τα στάδια ανάπτυξης της καλλιέργειας. Με τη χρήση ενός συντελεστή βαρύτητας στο τύπο υπολογισμού του NDVI, προσπαθούμε να εξαλείψουμε την αύξηση του ποσοστού ανακλαστικότητας της μπάντας NIR και έτσι να έχουμε μια καλύτερη και ακριβέστερη εικόνα σχετικά με τη παραλλακτικότητα και την υγεία της καλλιέργειας.

![rbndvi_graph](https://github.com/ioannachar/project/assets/138920145/ad6ea1b2-d3f3-44a7-afc9-8240ae41d405)

Στο αγροτεμάχιό μας, βλέπουμε ότι η διαφορά των ελάχιστων και μέγιστων τιμών των δεικτών είναι αρκετά μεγάλη, πράγμα που σημαίνει ότι έχουμε παραλλακτικότητα. Αυτή παρατηρείται κυρίως κεντρικά και κατά μήκος του χωραφιού. Αυτή μπορεί να οφείλεται σε διάφορους παράγοντες, ωστόσο ο τρόπος με τον οποίο παρουσιάζεται θα μπορούσαμε να πούμε ότι δημιουργείται κάποιου είδους επιμήκης λακούβα με αποτέλεσμα να υπάρχει πλεόνασμα νερού και επομένως η καλλιέργεια να πνίγεται.

![wdrvi_graph](https://github.com/ioannachar/project/assets/138920145/7d80b515-254f-4b8a-9e4a-d3854839e02f)

Τέλος, οι δείκτες GBNDVI, GRNDVI και RBNDVI παρουσιάζουν αρκετά μεγάλη συσχέτιση μεταξύ τους καθώς οι μέσοι όροι τους είναι πολύ κοντά. Ωστόσο, τη μεγαλύτερη συσχέτιση έχουν οι GBNDVI, GRNDVI καθώς και ο WDRVI αλλά σε αντίθετο πρόσημο.
